---
title: "گیت هاب چیست؟"
description: "گیت هاب روی Git اجرا می‌شود. Git یک سیستم کنترل نسخه است که توسط اسطوره برنامه نویسی ” لینوس توروالد ” ایجاد شده است."
date: "1403.07.03"
author: "آزاده شریفی سلطانی"
category: "Git"
reading_time: "8 min"
---

![گیت هاب چیست؟](/public/images/github/what%20is%20the%20github.jpeg)

## گیت هاب چیست؟
گیت هاب پلتفرمی است که در آن توسعه‌دهندگان وب از سراسر جهان گرد هم آمده و با یکدیگر ارتباط و همکاری دارند. در گیت هاب، شما به عنوان توسعه‌دهنده وب می‌توانید پروژه‌های خود را با همکارانتان یا هر فرد دیگری که مایل باشید به اشتراک بگذارید و به صورت مشترک روی یک پروژه کار کنید. به این ترتیب به سادگی می‌توانید نسخه‌های قبلی یک نرم‌افزار را ارتقا دهید بدون این که تغییر یا اختلالی در نسخه‌های فعلی ایجاد شود.

GitHub کار کردن روی کدها را بسیار ساده کرده است. به کمک این پلتفرم می‌توانید به کوتاه‌ترین و ناپیداترین خط کد خود دسترسی پیدا کنید و در صورت لزوم آن را تغییر دهید. اما جذاب‌ترین ویژگی گیت‌هاب این است که به کمک آن می‌توانید با سایر کدنویسان در جهان ارتباط برقرار کنید. تیم بسازید و به‌طور مشترک روی پروژه‌های مختلف کار کنید.

## مزایای GitHub چیست و چرا از آن استفاده می‌کنیم؟
مزایای گیت‌هاب بسیار زیاد و دلایلی که به خاطر آن از این پلتفرم استفاده می‌کنیم برای هر کدنویسی متفاوت است. اما اولین دلیلی که کدنویسان جهان را به گیت هاب جذب می‌کند این است که در آن امکان همکاری نرم وجود دارد. همچنین امکان تست و کنترل نسخه دلیل دیگری است که GitHub را برای کدنویسان جذاب کرده است.

مزیت دیگر گیت هاب این است که امکان یادگیری مباحث جدید و زبان‌های برنامه‌نویسی تازه در آن فراهم است. کافی است کمی روی آن وقت بگذارید تا ببینید که چه دریای وسیعی از دانش و اطلاعات در آن وجود دارد که فرا گرفتن آن‌ها می‌تواند شما را در حوزه کاریتان تبدیل به یک فرد نخبه کند.

این ویژگی که افراد قادرند نسخه خود را با هر کسی که تمایل دارند به اشتراک بگذارند تا مورد بررسی و تحلیل قرار گیرد و اگر اشکالی در آن وجود دارد رفع شود، جزو جذابیت‌های غیر قابل انکار گیت هاب است. در حال حاضر بسیاری از تیم‌های کدنویسی یا شرکت‌هایی که به‌طور تخصصی در این زمینه کار می‌کنند، عضو GitHub هستند و در این پلتفرم پروژه‌های خود را پیش می‌برند.