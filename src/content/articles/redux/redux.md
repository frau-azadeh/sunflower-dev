---
title: "ریداکس چیست؟"
description: "Redux یک کتابخانه جاواسکریپت است که برای ساخت رابط کاربری اپلیکیشن‌ها و صفحات وب استفاده می‌شود."
date: "1403.07.09"
author: "آزاده شریفی سلطانی"
category: "Redux"
reading_time: "5 min"
---

![ریداکس چیست؟](/public/images/redux/what%20is%20the%20redux.jpeg)

## Redux چیست؟
Redux یک کتابخانه جاواسکریپت است که برای ساخت رابط کاربری اپلیکیشن‌ها و صفحات وب استفاده می‌شود. این کتابخانه حالات (states) مختلف را در برنامه‌های جاوا اسکریپت مدیریت می‌کند. حالا منظور از state چیست؟ همانطور که می‌دانید، برنامه‌های کامپیوتری داده‌های خود را در متغیرها ذخیره می‌کنند که هر متغیر مقداری از فضا در حافظه کامپیوتر (RAM) را به خود اختصاص می‌دهد. به محتوای آن بخش از حافظه، زمانی که نرم‌افزار در حال اجرا است، وضعیت برنامه نامیده می‌شود. با شناخت State می‌توانیم Redux را بهتر درک کنیم.

ریداکس یک الگو برای مدیریت بهتر و بهینه‌تر وضعیت‌های مختلف در برنامه ارائه می‌دهد. این کتابخانه سن زیادی ندارد و در سال 2015 عرضه شده است. از Redux بیشتر به عنوان یک مکمل در کنار کتابخانه‌هایی مانند Angular یا React استفاده می‌شود. این کتابخانه با تمام وابستگی‌های خود (Dependency) تنها 2 کیلوبایت حجم دارد و با بکارگیری آن، لازم نیست نگران سنگین شدن پروژه خود باشید. همچنین به خاطر متن باز بودن این پروژه، کدهای آن در گیت هاب موجود است و می‌توانید آن را مطالعه کنید.

## کاربرد فریم‌ورک Redux چیست؟
تیم توسعه Redux گفته‌اند که این کتابخانه کوتاه‌ترین یا سریع‌ترین راه برای رسیدن به هدف نیست. آن‌ها پیشنهاد می‌کنند زمانی که در پروژه خود به مشکل برخورد کردید به سراغ این کتابخانه بیایید. اگر نیازی به مدیریت حالات نداشتید، استفاده از ریداکس ضرورتی ندارد؛ زیرا نه تنها مشکل را حل نمی‌کند بلکه کار را سخت‌تر و پیچیده‌تر هم خواهد کرد.

اگر با سایر فریم‌ورک‌های جاوا اسکریپت مانند React کار کرده باشید، می‌دانید که این فریم‌ورک‌ها خودشان قابلیتی دارند که به کمک آن می‌توانید حالات مختلف را در برنامه مدیریت کنید. توصیه می‌کنیم قبل از یادگیری Redux از همان سیستم‌ها استفاده کنید، چون به احتمال زیاد نیاز شما را برآورده می‌کند و می‌توانید برنامه خود به طور کامل پیاده‌سازی کنید. اما اگر برنامه شما پیچیده است و حین برنامه‌نویسی به سختی متوجه می‌شوید که حالات کجا ذخیره می‌شوند یا چطور تغییر می‌کنند، ریداکس بهترین کتابخانه موجود است که می‌توانید برای مدیریت States از آن استفاده کنید.