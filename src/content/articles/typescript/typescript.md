---
title: "تایپ اسکریپت چیست؟"
description: "اگر مایل به یادگیری این زبان برنامه نویسی باشید، احتمالاً به دنبال پاسخ به این سؤال هستید که چرا باید زبان تایپ اسکریپت را یاد بگیریم و مزایا و معایب TypeScript چیست؟"
date: "1403.06.18"
author: "آزاده شریفی سلطانی"
category: "Typescript"
reading_time: "6 min"
---

![تایپ اسکریپت چیست](/public/images/typescript/what%20is%20the%20typescript.jpeg)

## تایپ اسکریپت (Typescript) چیست؟
امروزه تایپ اسکریپت یکی از محبوب‌ترین زبان‌های برنامه‌نویسی در جهان به شمار می‌رود و با گذر زمان، افراد بیشتری را به سمت خود جذب می‌کند. با وجود این که زبان تایپ اسکریپت در مقایسه با زبان‌های دیگر نسبتاً جدید به نظر می‌رسد، اما در مدت‌زمان کوتاهی در بین برنامه‌نویسان بسیار پرطرفدار و محبوب شده است.

قبل از اینکه به مزایا و معایب Typescript بپردازیم، باید بدانید که تایپ اسکریپت یک مفهوم مطرح و جدید در دنیای برنامه‌نویسی نیست، بلکه نسخه‌ای از جاوا اسکریپت و مبتنی بر آن است که توسط شرکت مایکروسافت توسعه‌یافته است. با استفاده از تایپ اسکریپت، انواع تایپ متغیر در کد شما قابل معرفی هستند، به‌عبارت‌دیگر، این زبان سعی در افزایش قدرت تایپ برنامه‌های جاوا اسکریپت دارد. نحوه عملکرد تایپ اسکریپ به این‌گونه است که شما می‌توانید کدهای آن را با کامپایلر اجرا و به کد جاوا اسکریپت تبدیل کنید. این زبان برنامه‌نویسی مبتنی با جاوا اسکریپت، برای گسترش سینتکس و کارایی جاوا اسکریپت طراحی و توسعه داده شده است.

## تایپ اسکریپت یا جاوا اسکریپت:
با توجه به اینکه مزیت تایپ اسکریپت نسبت به جاوا اسکریپت ذکر شد، شاید این سؤال برایتان پیش بیاید که به طور کلی تایپ اسکریپت بهتر است یا جاوا اسکریپت؟ در جواب به این سؤال باید گفت که هر دو زبان برنامه‌نویسی در توسعه وب بسیار محبوب هستند. جاوا اسکریپت زبان برنامه‌نویسی منحصر به فردی است و برای ساخت و توسعه وب‌سایت‌ها طراحی‌شده است و تفاوت‌هایی با سایر زبان‌های برنامه‌نویسی دارد.

یکی از تفاوت‌های مهم بین این دو زبان، این است که در جاوا اسکریپت، کدها به‌صورت پویا و بدون نیاز به تعیین نوع متغیرها نوشته می‌شوند. درصورتی‌که در زبان‌هایی مثل C#، C و Java، نیاز به تعریف تایپ متغیرها وجود دارد. این سبب می‌شود که تایپ‌های متغیر در جاوا اسکریپت به صورت پویا ایجاد و تعیین شوند، درحالی‌که متغیرهای تایپ‌شده در زبان‌های برنامه‌نویسی دیگر، به‌عنوان متغیرهای ایستا یا از قبل تعریف‌شده شناخته می‌شوند. البته می‌توان گفت زبان تایپ اسکریپت ویژگی‌های جدیدی به جاوا اسکریپت اضافه می‌کند و هرکدام برای کاربرد خاصی عملکردی عالی دارند.